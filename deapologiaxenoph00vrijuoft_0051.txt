27

ἀπιέναι, ἐμοὶ μὲν ἀποθανουμένῳ, ὑμῖν ὁὲ βιωσομένοις·Δ ὁπότεροι δὲ ἡμῶν
ἔρχονται ἐπὶ ἄμεινον πρᾶγμα, ἄδηλον παντὶ πλὴν ἢ τῷ θεῷ.
Sollemniter hic oratio finitur. Socrates abit non contemnens
inimicos et iudices superbiam prae se ferens, sed quasi quidam
deorum minister qui iamiam divinis regionibus recipietur; tan-
quam amicus discedit, in quo nulla ira inest, nulla superbia.
Omni dissimulatione remota usque ad finem aperte pergit persua-
dere hominibus non suam vitae conditionem miserabilem esse sed
illorum, melius autem esse vivere sic ut ipse vixerat et aetatem
egerat, neque superba iracundia commotus, verum divina erga
homines pietate. Discedere eum e vita necesse est. Hoc iam antea
intellexit. Aequo animo necessitati paiet. quoniam densita voluit.
Iudicibus et inimicis non suscenset; ignorant enim quae fecerint.

ξ 8. DE PLATONE SOCRATEM SUUM EXPOLIENTE.

Ante quam huic disputationi finem imponam pauca mihi restant
quae de Platone Socratem expoliente deque Platonici Socratis
urbanitate observare velim.

Plato homo erat summo loco natus et vivendi eius ratio et
vitae institutio a Socratica longe differebat. Nota illa Socratis
victus atque cultus parsimonia, quamquam summa paupertate atque
inopia premebatur — πενίᾳ μυρίᾳ ——‚ non aliena erat ab eius
philosophia atque doctrina, immo arte cum ea coniuncta. Talis
vita ei placebat, sententia eius erat ita optime vivere homines
(cf. Mem. Ι. 6. Xen. Apol. 18 et permulti alii loci apud Platonem
ubi cum contemptu loquitur de pecunia. Alc. 131B.C.‚ 132 C,
134ss alibi).

Ἐγκραῑεία illa, ἀνδρεία, καρτερία, libertas, ἄσκησις, τὸ ἁιιυκόδητον
εἶναι, haec omnia pertinebant ad vitae eius rationes et instituta.
Deam illam, cui Philosophia nomen est, non solum disputationibus
dialecticis venerabatur sed etiam vitae suae Ducem sibi sumpse-
rat. Plato aliter vivebat, id quod elucet vel ex notissima narra-
tiuncula de Diogene superbos Platonis toros et fastum decalcante
(Diog. Laert. VI. 26). E Socrate disputante et disserente sibi
exemplum sumere non dedignatus est, viventem autem imitari noluit.

