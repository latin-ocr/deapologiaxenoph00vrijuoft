35

in unum crimen atheismi, ut aiunt —‚ et. difficiliora et graviora
reddita ¹).

Dixi Socratem ab accusatoribus non coactum esse crimen atheismi
defendere. Etenim in libello accusatorum Socrates atheismi accu-
satus non est. At fortasse in oratione quam accusatores
habuerunt. Huius autem orationis apud Platonem ne vestigium
quidem invenimus. Nullum eius orationis dictum laudatur. Semper
crimina ἐν τῇ γραφῇ Socrates Platonicus aggreditur cf. 26 Β, 27 A,
27 C, 28 A, 31 D. Qua ex re statuamus necesse est 26C non
respici verba Meleti dicta in oratione sed crimina libelli quae

- eadem pagina commemorantur et praemittuntur.

Totumne ergo crimen illud atheismi a Platone fictum et ex· ¹
cogitatum? Nescimus. Non autem credo. Quod non nescimus hoc
est, a Xenophonte quoque, in transitu, Socratem ab accusatione
vel invidia atheismi defendi Mem. Ι. 1. 5. Quae verba fortasse
opinionem vulgi impugnant, cf. Plat. Ap. 18C. οἵ γὰρ ἀκούσαντες
ἡγοῦνται τοὺς ταῦτα ζητοῦντας οὐδὲ θεοὺς νομίζειν. Fortasse quoque
Polycrates hoc crimen protulerat. Praeterea illud τοὺς θεούς οὐ
νομίζειν facile mutatur in θεοὺς οὐ νομίζειν.

§ 3. PRO CERTO SCIMUS CRIMEN IMPIETATIS DIMIDIA
PARTE CONSTARE IN DAEMONIO.

Ne forte quis miretur me hic denuo fusius et satis verbose
exponere quae cuivis rei perito nota esse debeant, moneo hisce
annis virum doctum anglicum surrexisse qui contendit non esse
in daemonio positum crimen impietatis (A. E. TAYLOR Varia
Socratica pag. 14. „We are bound to 'infer from the foregoing
considerations that the „sign” had never been mentioned by the
prosecutors at all, and that it cannot there fore have been any
part of the grounds for the γραφή against Socrates'').

Satis habeo duo argumenta proferre quibus haec sententia
refutatur.

 

¹) cf. Schanz. in Edit. Apol. Einl. 72.

