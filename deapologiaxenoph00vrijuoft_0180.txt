154

’ dicare neque omni ex parte Platonem Vergilii similem esse. Ver-
gilius Romanus erat, Plato Graecus, Vergilius poeta, Plato, etsi
poetarum simillimus fuit, tamen philosophus erat. Ille hominum
conversationem et vitam urbanam defugiebat, hic e contrario ipse
homo erat valde urbanus. Non autem nunc haec duo literarum
lumina composuimus, ut dissimilia scrutaremur, sed ut similia
illustraremus. Plato quoque multum multumque in literis versatus
erat. Philosophus quoque noster tanquam altera apis Matina ,
circumvolitaverat, aliosque scriptores et poetas ligurriebat..Furta
ea intexebat disputationibus ita ut flueret eius lingua, sicut apud
Vergilium, melle dulcior ¹).

Quod ergo contendimus, hoc est, Platonem multum debere
poetis, scriptoribus, philosophis, qui ante eum aut isdem tempo-
ribus vixerunt et scripserunt, hoc quidem modo etin hunc sensum
ut innumerabiles sententias, locutiones, argumenta, verba et
aliquatenus etiam dialogorum compositionem vel sententiarum et
disputationum decursum, imitatus vel secutus sit.

’ Non ignoro hoc verbum imitandi odium movere. Plato enim
permultis viris doctis, non solum antiquioribus, verum etiam
hodiernis, homo est divinus, sacrosanctus. Noli eum tangere!
Xenophontem turpissimis criminibus impune infamare licet, Ver-
gilium viri docti tanquam mures arrodunt neque verentur ei
detrahere honorem debitum3 Platonis sanctitatem tueri summa
cum industria nunquam desinent; pie sancteque deum illum
philosophorum colere at'que venerari uniuscuiusque officium esse
videtur. Quodsi quis ea reprehendere cupit quae vituperanda ducit,
tamen praestat tacere altoque Silentio praeterire. Caeci enim eius —
veneratores non patiuntur Platonem ulla vituperatione, ulla macula
inquinari et sine ulla consideratione, sine nlla deliberatione
negant omnino fieri potuisse ut Plato ex alterius scriptis hauriret.

¹) An fortuitum est idem dici de utroque? In vita Vergilii Focae grammatici
haec traduntur: cum nasceretur νῖᾉ „si vera fides (sed vera probatur)
lata cohors apium subito per rura iacentis
labra lavis texit dulces fusura loquellas.
hoc quondam in sacro tantum mirata Platone
iudicium linguae memorat famosa vetustas.’'

