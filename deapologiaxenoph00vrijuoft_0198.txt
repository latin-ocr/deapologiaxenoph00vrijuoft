172

< magister quondam aestimatissil‘nus observat „comici verba testari
Platonem hanc comparationem magistro non de suo tribuisse'’,
sed „ipsius Socratis dicta ab altero — sc. ab Aristophane — deri-
denda propinari spectatoribus, ab altero - sc. a Platone — pia
memoria recoli dotibusque sui ingenii exornari.’' Doleo me non
assentiri posse viro doctissimo deque Aristophane optime merito.
Neque ipsum Platonem haec excogitavisse, neque e magistri ore
sublegisse arbitror, sed, cum Aristophanis versus legeret, vivide
eos Platonis mentem animumque tetigisse suspicor et inde factum
esse ut memoria eos retineret posteaque ab hoc in Nubibus loco
profectus e lepidissimo Aristophanis invento pulcherrimam suam
comparationem de Socratis in re philosophica arte obstetricia
imitando effingeret. Hoc indicare mihi videtur verbum admodum
insolitum, idoneum autem quoda comico adhiberetur, dieo ἐξαμ-
βλίσκειν 149 D, 150 E

Hoc accedit quod versus qui sequuntur in Nubibus Platonis
menti obversati esse videntur, cum alium in eodem dialogo
locum scriberet, dico eos, ubi discipulus ait ea, quae Strep-

siadi dicturus est, arcana esse habenda neque licere ea divul-
gare, Nub. 140:

ἀλλ’ οὗ θέμις πλὴν τοῖς μαθηταῖσιν λέγειν,

vix tandem, postquam Strepsiades dixit se mox condiscipulum
fore, precibus victus,

λέξω, inquit; νομίσαι δὲταῦτα χρὴ μυστήρια.

Quibuscum versibus viri docti iam contulerunt Theaet. 155 E.

ἄθρει δὴ περισκοπῶν, μή τις τῶν ἀμυήτων ἐπακούῃ.

Similiter res se habet Euthyd. 277 D, ubi Socrates auxilio venit
iuveni, qui opprimitur a sophistis et ad incitas redigitu1·; hisce'
verbis eius animum confirmat: „Noli mirari, Clinia, si nova et
insolita tibi videtur ista disputatio. Nondum fortasse intellexisti
quare peregrini paulo durius tecum agant. Ποιεῐτον δὲ ταύτὸν ὅπερ
οἵ ἐν τῇ τελετῇ τῶν Κορυβάντων, ὅταν τὴν θρόνωσιν ποιῶσιν περὶ
τοῦτον ὃν ἂν μέλλωσιν τελεῖν. Paulo post: νῦν οὖν νόμισον τὰ πρῶτα

τῶν ἱερῶν ἀκούειν τῶν σοφιστικῶν. Illud νόμισον imprimis ‘mire con-

