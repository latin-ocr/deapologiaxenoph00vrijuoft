CAPUT II.

DE DAEMONIO.

ξ l. DEFENSIO ET CAUSAE TRACTATIO APUD XENOPHONTEM.

Xenophonte auctore accusatio his fere verbis scripta erat:
Ἀδικεῖ Σωκράτης οὓς μὲν ἡ πόλις νομίζει θεοὺς οὐ νομίζων, ἕτερα δὲ
καινὰ δαιμόνια εἰσφέρων· ἀδικεῖ δὲ καὶ τοὺσ νέους διαφθείρων, Mem. Ῑ.
1. 1; Apol. 10.

Patrios deos Socrates non colit; alia nova atque inaudita i. e.
καινά daemonia introducit.

Videmus crimen impietatis e duabus partibus constare. Rogamus
quomodo hoc crimen et apud Xenophontem, et apud Platonem,
diluatur et refutetur.

Xenophon in Apologia sua statim ad rem ipsam venit, statim
crimen gravibus idoneisque argumentis refellere conatur. Apol. 11
liberrimum in modum, admirabundus, ne dicam indignabundus,
Socrates, sic ut re vera eum fecisse credibile est, incipit hisce
verbis: Ἀλλ’ ἐγώ, ὦ ἄνδρες, τοῦτο μὲν πρῶτον θαυμάζω Μελήτου ὅτῳ
ποτὲ γνοὺς λέγει, ὡς ἐγὼ οὓς ἡ πόλις νομίζει θεοὺς οὐ νομίζω.

Deinde unicum argumentum quod afferre potest idoneum adhibet,
dieo aryumentum 6 vita: ἐπεὶ θύοντα γε’ με ἐν ταῖς κοιναῖς ἑορταῖς
καὶ ἐπὶ τῶν δημοσίων βωμῶν καὶ οἱ ἄλλοι οἵ παρατυγχάνοντες ἑώρων
καὶ αὐτὸς Μέλητος εἰ ἠβούλετο.

Haec ei refutatio sola restabat. Quibus enim aliis argumentis
tale crimen ei diluendum erat? Verbis hic pugnandum non erat:
facta sua Socrates iudicibus in memoriam revocat. Brevissime
haec a Xenophonte commemorantur; plura igitur Socratem dixisse

