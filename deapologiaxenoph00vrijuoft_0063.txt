39

Facile nobis videmur demonstrare quae volumus. Quidni putamus
omnia Platonis scripta per iocum neque serio esse scripta? Semper
enim ironice videtur loqui. Hoc enim viri urbani, qualis Plato
erat, propium est.

Praestat autem in hac difficillima controversia non nimis fortiter
sententiam dicere, neque pro certo affirmare et asseverare. Caute
et pedetemptim progrediendum est fontibus ducentibus, circum-
specte agendum. Etenim admodum incerta et lubrica baec sunt,
ut fit in rebus ad religionem pertinentibus. Ex ipsis fontibus
nonnumquam difficile intellegitur quid intellegendum sit. Omnia
enim quae sunt interioris notitiae desunt. Neque scriptoribus qui
Socraticis annumerandi sunt — alios non magnopere curabimus —
onmia quae ad daemonium pertinent penitus cognita habuisse,
neque igitur in scriptis suis potuisse exponere et commemorare,
ex posterioribus scriptoribus perspicimus. Nam in opusculo Plu-
tarchi cui titulus „de genio Socratis’', Simmias narratur interro-
gasse Socratem de daemonio, nullum autem ei datum esse res-
ponsum. De gen. Soet. 20: αὐτὸς δὲ Σωκράτην μὲν ἔφη περὶ τούτων
ἐρόμενός ποτε, μὴ τυχεῖν ἀποκρίσεως, διὸ μηδ’ αὖθις ἐρέσθαι. Ε quibus
verbis efficiendum esse videtur Plutarchum in scriptis Socraticorum
nibil invenisse quod claram lucem afferre posset huic obscurae
quaestioni.

Accuratius autern locos qui huc faciunt contemplemur. Fortasse
alicubi vestigium aliquod latet. Primum in loco e Phaedr. dial.
interpretando aliquantisper detinebimur sc. 242 C. Socrates abire
' volebat et in eo erat ut flumen transiret, cum subito fit daemonium
signum, quod eum monere solebat. Audire sibi visus est vocem
aliquam quae non sinebat eum abire priusquam expiavisset quod
erga deum peccavisset. Phaedrus iuv'enis baec verba mirabundus
audivit; ut hanc admirationem auferat, opinor, Socrates haec
addit: εἰμὶ δὴ οὖν μάντις μέν, οὐ πάνυ δὲ σπουδαῖος, ἀλλ) ὥσπερ οἱ
τὰ γράμματα φαῦλοι, ὅσον μὲν ἐμαυτῷ μόνον ἱκανός· σαφῶς οὖν ἤδη
μανθάνω τὸ ἁμάρτημά ὡς δή τοι, ὦ ἑταῖρε, μαντικόν γε’ τι καὶ ἡ ψυχή·
ἐμὲ γὰρ ἔθραξε μέν τι καὶ πάλαι λέγοντα τὸν λόγον, καί πως ἐδυσωπούμην
κατ’ Ἴβυκον, μή τι παρὰ θεοῖς ἀμβλακὼν τιμὰν πρὸς ἀνθρώπων ἀμείψω·

νῦν δ’ ᾔσθημαι τὸ ἁμάρτημα.

