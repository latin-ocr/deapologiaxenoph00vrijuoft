CAPUT IV„

DE PLATONE.

ξ 1. DE RATIONE QUAE INTERCEDlT INTER APOLOGIAM
XENOPHONTIS ET APOLOGIAM PLATONIS

In capite superiore separatim singuli loci consimiles tractati
sunt; nunc fusius in universum disputandum est de utraque
Apologia et inquirendum quid causae fuerit quod haec similia
et dissimilia haberent. Quaeritur igitur quomodo interpretandae
sint hae similitudines. Viri docti dissentiunt; aliis alia placent.
Commode autem mihi videntur dividi posse in tres partes.

A. Infestissimi sunt ei qui contendunt libellum nostrum ne
Xenophonti quidem deberi; quorum agmen ducere videtur v. cl.
v. WrLAMowsz 1.]Δ Acerrime Quoque Fn. BEYsoHLAG Apologiam
Xenophontis aggressus est l.'l. Hi viri docti, quorum crimina,
quibus inimicissime persequuntur scriptum Xenophontis, in capite
praecedenti hic atque illic refutavimus, perhibent tenebrionem
quendam quarti vel tertii (vel secundi) saeculi ante Christum
natum primum nonnullos dialogos Platonis expilasse (Apologiam,
Phaedonem, Menonem, Critonem, alios puta), deinde hoc misel-
lum opusculum consarcinatum esse ab eo. Igitur eoo imitatione
similia nata sunt, ut eorum opinio fert, et is, qui hano Apologiam
scripsit, plagiarius erat undecumque materiem corradens.

Praeter ea, quae in prioribus capitibus a nobis dictasunt contra
adversarios, haec observanda vel denuo repetenda videntur:

