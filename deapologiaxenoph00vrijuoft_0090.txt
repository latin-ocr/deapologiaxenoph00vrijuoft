(36 ο
Qui reus= sactus cst meditari solet quid dicat ‘apud iudices ne
causa cadat, neve morte multetur. Hunc morem, omnibus homi-
nibus natura datum, non neglexisse Socratem consentaneum est.
Deus autem, qui eius vitam per daemonium iii-omnibus eius factis
dictisque gubernabat, clientem suum diutius vivere noluit et mori
eum iam melius duxit (vid. infra). Quo factum est ut Socrates
orationem meditaturus daemonio interveniente hac in re impedi-
retur. Vincere iudicium opus non erat. Imparatissimus ergo et ex
tempore verba fecisse Socrates apud iudices putandus est (vid.
infra). Haec quae optime cohaerent, apte et hominum naturae
convenienter decurrunt, nobis a Xenophonte traduntur.

Verbum quod est ἐναντιιοῦσθαι proprium est daemonii interve-
nientis et apud utrumque scriptorem in utraque apologia plus
semel legitur. Apud Xenophontem autem nou in iudicio sed in
colloquio cum optimo amico hoc verbo utitur Socrates; in ipsa
oratione apud iudices de daemonio eiusmodi confessiones non
leguntur et quamquam non omnia quae a Socrate dicebantur nobis
a X. tradita sunt, nobis persuasum est talia, quae interioris notitiae
sunt, de daemonio suo eum non communicavisse cum iudicibus,
neque id quadrare in hominem damnatum, neque in Socratem
nostrum superbum atque acerbum reum. Hoc ipsum estquod primo
statim obtutu apud Platonem displicet. Praeterea admodum miranda
videtur confessio illa suaviter communicat-a, quasi vero fieret inter
optimos et fidelissimos amicos, de daemonio quod columen erat
(accusationis. Hoc est aut summae impudentiae aut scriptoris
lectoribus suis ficta proponentis qui simul sperat, opinor, se
talia occultare posse cum dimidiam partem criminis impietatis —-
quod ad daemonium pertinet —- in Apologia sua conscribenda
alto silentio praetereat et suum in usum commutet. Et si re vera
Hermogenes auctor haec Xenophonti denuntiavit, suspicio oritur .
Platonem hanc daemonii intercessionem, quam apud Xenophontem
invenerat, in suum usum, contrarium in modum, convertisse. nisi
forte alius quoque Apologiae scriptor talem praefationem prae-
miserat. Etenim in universum cum ceteris amicis praeter Hermo-
genem de defensione Socratem collocutum esse credibile est.
Xenophon autem in sua Apologia novam ‘materiem contulitquae

