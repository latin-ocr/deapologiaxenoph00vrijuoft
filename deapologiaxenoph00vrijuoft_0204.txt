178

Quibuscum conferantur quae leguntur Pol. 472 A: εἰκότως
ἄρα ὤκνουν τε καὶ ἐδεδοίκη οὕτω παράδοξον λέγειν λόγον τε καὶ
ἐπιχειρεῖν διασκοπεῖν. Item Pol. 453 D, 473 Ε.

Homines enim solita vitae suae ordinatione desistere vulgo
nolunt, Eccl. 584 τοῖς ἠθάσι ἐνδιατρίβειν, ΡΟΙ. 452Α παρὰ
τὸ, ἕθ ο ς.

De communione cf. Eccl. 590, 614 et Pol. 453 A, 449 C.

D) A Platone comicum respici satis luculenter apparet ex
Pol, 452 B—E. 457 Β, notissimis locis.

Quae cum ita sint, quiete in nostra sententia de Platone homine
et scriptore literato, imitatore, plagiario perseverabimus. Neque
ipse summus philosophus sui ignarus fuisse videtur. In Menexeno
quidem fatetur nonnullas reliquias laudationis funebris quam
Pericles habuit a se conflatas esse (MeneX. 236 B). Item in Phaedro
235CD non ignorat, immo ipse confitetur, se pectus impletum
habere ex alienis fontibus (ἐξ ἀλλοτρίων ναμάτων),

Viris doctis autem cavendum est ne Platonis ignari sint, quid
fuerit, quid non fuerit.

Iamque dissertationi nostrae finem imponimus. Xenophontis
Apologiani defendere, verum Socratem explorare, quomodo in
iudicio locutus esset, quid dixisset, quid non dixisset, comparandis
Apologiis altera cum altera investigare conati sumus. Ex qua
comparatione apparebat Platonem, ut ipsius verbis utar, ἐξ ἀλλοτρίων
ναμάτων πλῆρες τὸ στῆθος ἔχειν. Suspicati sumus alia vestigia et
indicia haud ita pauca latere. Subiunximus duo additamenta. Non
ergo ad finem perducta est neque tota a nobis soluta maxima illa
quaestio, quam instituimus. Fertilissimi studiorum agri late patent
incultique fere iacent. Nos tantum in aratiuncula laborem nostrum
consumpsimus. Quodsi viri docti quoque non dedignabuntur
operam suani studiumque in hanc quam instituimus quaestionem
conferre, uberrimus proventus nos mirum quantum iuvabit ad
melius cognoscendum scriptorem quo nullum novi neque puriorem
neque tersiorem neque elegantiorem, et philosophum, qui animos
omnium omnium saeculorum hominum vehementer commovit.

 

