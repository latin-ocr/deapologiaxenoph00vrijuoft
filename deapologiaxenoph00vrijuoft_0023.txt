XIX

sint.. Hac quoque in causa optimi defensores et, patroni libelli
nostri exstiterunt. Persuasum autem est nobis banc quaestionem,
ab aliis saepe tractatam, exhaustam nondum esse neque ab omni
parte solutam, permulta praeterea adhuc disputandi materiem
praebere, haud ita pauca non observata et neglecta esse, non-
nulla firmioribus argumentis confirmari et stabiliri posse, postremo
ad verum et historicum Socratem cognoscendum hanc apologiam
maximi momenti esse. Quo factum est ut denuo viros doctos
inquietemus hac dissertatione, spe autem adducti ut pro nostra
virili aliquid in commune conferre possimus. Hoc potissimum
rogamus qualis homo fuerit Socrates, qualia eius dicta et facta.
Quoniam vero Apologia Platonica eadem de re agit et permulta
cum scripto Xenophonteo babet communia, altera saepius cum
altera erit componenda, ita ut perspicuum et manifestum fiat, utri
a nobis magis fides habenda sit et quatenus in utraque Apologia
ipsius Socratis defensionem servatam babeamus.

Primum disputaturi sumus de Socratis magniloquentia in causa
defendenda. Singulare quid et novum et inauditum erat illa superbia,
et multorum admirationem movit, non solum iudicum, sed etiam pos-
teriorum hominum. In eam inquirendum erit qualis fuerit (Cap. Ι).

Deinde investigare et exponere conabimur, quid et quale fuerit
-daemonium Socratis quod gravissimum argumentum erat adver-
sariorum, ut simul perspicere possimus, quatenus uterque vera
de hoc privato oraculo, quod ultro Socratem monebat, in Apologia
sua tradiderit (Cap. ΙΙ).

Tum similia et dissimilia inter se quam accuratissime compa-
rabuntur, ut altera Apologia alteri speculi vice fungatur et altera
tanquam in speculo semet ipsa contemplari possit. Officium nostrum
erit ex ea comparatione elicere id quod verum et historicum esse
videtur (Cap. ΙΙΙ).

Postremo, cognitionis nimirum et scientiae cupidi, cognoscere
studebimus, quae causa fuerit quod haec similia et dissimilia
utrumque scriptum baberet (Cap. 1V).

Ex qua inquisitione et disputatione apparebit non scriptorem
Apologiae Xenophonteae, sed eum qui Apologiam Platonicam
scripsit, esse aliquatenus imitatorem et plagiarium. Quae nova

