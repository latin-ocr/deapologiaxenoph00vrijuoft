XVII

'testimoniis componendum esse communem factorem, illum autem
communem factorem esse Ignotum nostrum Socratem, quem
quaerimus. philosophum.

Sed ne tale quidem investigandi consilium sic temere probari
potest. Suspicantur enim viri docti, neque sine causa. ex eis ipsis
scriptoribus qui Socratis discipuli fuerunt (non igitur posteriores
solum). alium nonnumquam, si non totum, attamen aliqua ex
parte, ex alio pendere. Ex eiusmodi auctore approbationem petere
non licet nisi summa cautione adhibita et saepe talia argumenta
seponenda sunt neque in censum venire possunt.

Videmus rationem esse implicitam.

Optimum autem erit quemque sibi deligere agellum arandum
et perscrutandum ut in eo quam maxime et quain diligentissime
potest laboret. Sicut archaeologici‚ qui reliquias et fundamenta
vetustissimarum Graeciae urbium, dico Troiam Mycenas, Orcho-
menum, Cretae urbes, aperuerunt, ita philologi quoque in literarum
campo effodere debent quidquid in terra latet. Etenim, quamquam
permulti viri sagacissimi et peritissimi pulcherrima inventa collegis
ostendere potuerunt, persuasum est nobis nonnulla adhuc latere
neque semper ea ratione quae rectissima est terram effossam esse.

Agellus, quem nobis elegimus, est Apologia Xenophontem,
nec non Apologia Platonica. Fuit tempus — Wielandii, nisi
fallor, aetate —, cum viri docti Xenophontem fidissimum habe-
rent auctorem earum rerum quae ad Socratis vitam et ad eius
philosophiam pertinerent. Proximo saeculo turbulentae tempestates
exstiterunt. Nunc venti aliquantum remiserunt. Quamobrem spe-
ramus, etsi non omnia nubila disiecta sunt neque totuin coelum
nobis serenum redditum est, hoc opusculo aliquid nos efficere
posse contra Xenophontis obtrectatores.

Non ignoramus raro in nostra arte pro certo, sicut apud
mathematicos, aliquid demonstrari posse. probabilitatem et verisi-
militudinem plerumque tanquam summas deas veneramur. Contra
procul habendi sunt ei quorum unica libido esse videtur omnia
in dubium vocare. Quibus adnumerandi sunt viri docti qui
Apologiam Xenophonteam Xenophonti abiudicant. Cuius scripti

