22

⁴ cf. Xen. Apol. 6. Xenophontis obtrectatores qui contendunt ad·
modum infirmam eam esse prolatam causam et Socratem, sic ut
Sophocles, Aeschylus, alii, mente integra nonaginta annos potuisse
complere, Platonem inspiciant velim ubi Socrates apertis verbis
dicit se vitam quasi poculum usque ad fundum exhausisse neque
ullam guttam relictam esse. Phaed. 117A γλιχόμενος τοῦ ζῆν καὶ
φειδόμενος οὐδενὸς ἔτι ἐνόντος.

Defatigatum esse se laboribus ipse declarat Plat. Apol. 41 D.
ἤδη τεθνάναι καὶ ἀπηλλάχθαι πραγμάτων βέλτιον ἦν μοι.

Damnatio ergo ei nocere iarn non potuit, neque eum dolore
afficere neque eius animum anxiis curis implere. Nihil damni
faciebat quod vita privaretur. Ultro elicere damnationem et laces-
sere iudices in animo ei non erat. Libertatem suam indomitam et
ferociam quam per totam vitam nulli homini deposuerat neque
ante iudices suppressurus erat. Quam si ferre non poterant, mors
ei humilitati anteponenda videbatur. In inutiles fletus, querelas,
preces se proicere dedignatus est. cf. Xen. Apol. 9, Plat. Apol.
38 DE. Quid enim? Mox naturae concedere debebat, mors in-
stabat. Duobus igitur fundamentis eius superbia et magniloquentia
nitebatur, et quod vitam suam ad finem perduxerat et quod, cum
haec eius indoles esset, animum ingeniumque mutare nequibat.
lta perspicuum fit et melius intellegitur quo factum sit ut ante
iudices surgeret et alta, ut itam dicam, voce suam ipsius virtutem
praedicaret. Acerba quidem ea superbia est neque urbana, nobis
tamen pulchra. Qui urbanitatem et simulationem — totus fere
mundus histrionem exercere videtur - plurimi facit, modestam
de se opinionem. si non habere, attamen palam ostendere debet,
neque ei licet laudando se met ipsum extollere. Socrates vero ante
iudices pugnator exstitit, non demissa voce iudicibus suppli·
cans, —- ξὺν τῷ δικαίῳ γὰρ μέγ’ ἔξεστιν φρονεῖν -‚Sed minitabundus
δῆλος ὢν παντὶ καὶ πάνυ πόρρωθεν, ὅτι εἰ ἅψεται τούτου τοῦ ἀνδρός,
μάλα ἐρρωμένως ἀμυνεῖται. Apologia fiebat carmen quo suas ipse
laudes cecinit. Laude non poena dignus erat; gratia debebatur,
non damnatio. 'l'ali oratione iudices exasperavit id quod non
ignorabat, Apol. 9. Quis esset et qualis esset exposuit Platonica
illa urbanitate et modesta verecundia remotis.

