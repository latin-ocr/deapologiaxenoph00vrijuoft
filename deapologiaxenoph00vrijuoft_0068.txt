44

’ adhortari daemonium Apol. 31 D. ἀεὶ ἀποτρέπει, προτρέπει ὁὲ οὔποτε.
Sunt qui contendant hos locos, qui longe inter se discrepant,
facile inter se conciliari posse. Nempe tacens· daemonium idern
valere quod daemonium προσημαίνοι] τὰ μὲν ποιεῖν. In Apol. Plat.
enim e daemonio tacente Socrates intellegere faciendum esse sibi*
id quod facit vel facturus est. (Breitenbach in Edit.'Mem.Exeu1-s 1).

Credo autem eos qui talem concordiam inter sententias diversas
constituere cupiant nimio conciliandi studio abripi neque verum
videre. Tacere non enim idem est quod προσημαίνειν. Qui tacet
nihil denuntiat. Summo iure contendat quis non licere eo modo
verba apud Xenophontem interpretari. Accedit ut verba, quae
praecedunt de vulgaribus ominibus προτρέπεσθαι καὶ ἀποτρέπεσθαι -
quibus ominibus daemonium adaequatur —— nos, opinor, ab eius-
modi explicatione prohibeant.

Reliquum igitur est ut statuamus differre iuter se daemonium
Socratis Xenophontei et Socratis Platonici. Immo vero suspicor
etiam Xenophontem a Platone impugnari. Etenim in Apol. 31 D
daemonium ἀεὶ ἀποτρέπει, προτρέπει ὸὲ οὔποτε. Isdem vocabulis
utitur Plato quibus Xenophon de ominibus vulgaribus cum dae-
monio comparatis: προτρέπεσθαι, ἀποτρέπεσθαι. Insolite autern Plato
addidit προτρέπει δὲ οὔποτε. Hoc nihil ad causam pertinet, nihil
ad rem. insolite! Emphasin enim illud οὔποτε habet. chiastice
sententia enuntiata est. Iudices autem non admodum curare num
et: adhortetur et dehortetur illud daemonium quivis videt. Satis
igitur erat demonstrare daemonium esse causam quod S. ad rem
publicam accedere non posset. Alia quae interioris notitiae sunt
non rogantur, non rogabuntur a iudicibus. Quid igitur erat quod
illud ἀεὶ ἀποτρέπει, προτρέπει δὲ οὔποτε raon sine ostentatione a
Platone isdem verbis quibus Xenophon usus est, adderetur?
Hoc statim intellegetur si sumemus hisce verbis Xenophontem
lacessi, Xenophontem refutari. Plato eum corrigit, vel corrigere
se putat. Si ita locuni interpretati erimus recte omnia intellegemus.

Melius quidem quam si Schanzium (Ed. Apol. Praef. 80) secuti
erimus, qui contendit Apologia Xenophontea respici et refutari
quodammodo et corrigi Platonicam. Quid enim impedivit Xeno-
phontem quominus disertis verbis in Apologia sua talia impu-

