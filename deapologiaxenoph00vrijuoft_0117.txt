93

Apol. 24. i
τούς γε μὴν νέους πῶς ἂν
διαφθείροιμι καρτερίαν καὶ

εὐτέλειαν προσεθίζωνς

Eadem sed aliter. Apud utrumque scriptorem eadem de re
eadem adverbia adhibita sunt, dico ὅμως atque πῶς. Non autem
eodem modo.

Pauca igitur de his vocabulis dicam.

Apud Xenophontem adverbium quod est ὅμως bis legitur.

Utroque loco recte se habet. Primum ξ 15 hoc significat: etsi
Apollinis testimonio sum vir sapientissimus, liberrimus, iustis·
simus, tamen ego, reus, paratus sum argumentis e vita petitis,
factis meis commemorandis, demonstrare vitam meam respondere
oraculi responso. Deinde §192 quamquam propter virtutes laudem
mihi videor meruisse et apud deos et apud homines, tamen tu
contendis, me, virum talem, iuvenes corrumpere?

Apud Platonem contextus hic est:

In praecedentibus paragraphis, reus inquit, demonstravi valde
incredibile esse solum a me depravari iuvenes, nulli autem homini
expedire vivere inter malos, non ergo me de consulto corrumpere
homines, et quamquam ex eo apparebat manifestam esse tuam
rerum inscitiam, nihilominus dic mihi quomodo iuvenes a me
corrumpantur.

Differunt inter se nostri scriptores. Contextus non est idem.
Quodsi hanc Socratis Platonici argumentationem fictam esse
apparebit, non dubitabimus quin Socrates hoc adverbio non
eo modo, non eo contextu usus sit, et arbitrabimur Platonem
aut Xenophontis verbis aut ipsius Socratis libere, ut est eius
mos, uti.

Quod attinet ad vocabulum τῶς, hoc tantum observo, apud Xeno-
phontem illud occurrere in interrogatione rhetorica, quam vocant,
contra apud Platonem percontari reum accusatorem de hac criminis
impietatis parte. Hoc nonnihil displicet. Etenim post orationes
adversariorum reum nondum scire quid sibi velit illa accusatio,
nobis valde mirandum videtur (vid infra).

