41

et interpretatio, quibus Phaedrus doceatur de daemonii intercessione,
et admonitio illa daemonii hisce verbis respicitur. Igitur divinandi
illa facultas —— μάντις - non seiungenda est a daemonio. Hac erqo
em parte non assentimur Maierio. Si ars divinandi a Socrate
exercetur, hoc non sine daemonio fit.

Idemne igitur τὸ μαντικὸν τῆς ψυχῆς et daemonium? Si ita res
se habeat, non abs re sit conferre locum ex Apol. Plat. 40 B,
ubi daemonium identidem in sermone repugnare narratur: καίτοι
ἕν ἄλλοις λόγοις πολλαχοῦ δή με ἐπέσχε λέγοντα μεταξύ, quibuscum
conferatur in Phaedr. 242 C ἐμὲ γὰρ ἔθραξε μέν τι καὶ πάλαι λέγοντα
τὸν λόγον. Quibus in verbis etiam addubitari potest quae sit signi-
ficatio pronominis — an adverbii? — τι. Estne anima quae aliqua
ew parte eum conturbavit? An aliquid quod eum commovit?

Utique hoc ipsum mihi mirum videtur. Etenim si Socrates in
oratione dithyrambica peccabat erga deum, quid erat quod dae-
monium eum non retineret? Καίτοι ἐν ἄλλοις λόγοις πολλαχοῦ δὴ
αὐτὸν ἐπέσχε λέγοντα μεταξύ. Fac autem daemonium ei repugnavisse.
Inde sequeretur ut Socrates orationem. illam non ad finem per-
duxisset. Neque a Platone scribi potuisset! Fortasse igitur Plato -—
auctor intellectualis —- peccavit cum Socratem peccantem induceret?
Platoni igitur debetur haec discrepantia? Sensitne hoc ipse et
aliquatenus errorem corrigere studebat cum adderet verba ἐμὲ γὰρ
ἔθραξε μέν τι κ. τ. kf?

Deinde hoc quoque observandum vocem foris auditam non
bene concinere cum ipsa anima intus divinatrice. Quamquam
philosophice haec ita explicari possunt ut duae hae res diversae
idem sint, neque male verba cohaereant. Vid. infra ξ 7.

Veniamus autern ad alteram interpretationem sc. τὸ δαιμόνιον
et τὸ μαντικὸν τῆς ψυχῆς res esse diversas. Quid igitur‘? Quasnam
partes anima egisse putanda est‘? Restat ut sumamus, credo,
prius daemonium signum ei dedisse, deinde autem animam
suspicatam esse et divinasse quidnam illud peccatum esset. Sic
ut μάντις rerum divinarum peritus interpretari solet omina, ita
anima divinandi facultate praedita explorat peccata. Hac ex parta
igitur cum Maierio facere possimus: „Die Mantik der Seele besteht
aher darin dasz diese Sunden entdeckt''. Etenim in universum

