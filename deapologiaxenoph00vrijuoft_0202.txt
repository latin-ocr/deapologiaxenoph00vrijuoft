Β)

D)

Ε)

176

torem, tironis alicuius scripta inspexisse. Hoc vulgo inter
scriptores, qui tot annis, quantis comicus a philosopho,
distant, non fit.

Admodum veri simile est eo tempore, quo Ecclesiazusae
in scenam delatae sunt, quintum librum Reipublicae non-
dum scriptum neque editum esse.

De comoediae tempore commentatores et critici dubitant,
utrum paulo post an paulo ante 390 composita sit.

Quod ad Rempublicam attinet, vulgo conceditur, si non in
senectute, attamen maturiore demum aetate illam de optima
republica constituenda doctrinam aPlatone esse conscriptam.

Ipse poeta nos docet (Eccl. vs. 571) nova esse omnia, nec·
dum ab aliis poetis vel scriptoribus in aliis comoediis vel
scriptis prolata, quae in hac comoedia exhibentur de com-
muni mulierum usu, de mulierum etliberorum communione,
de feminarum emancipatione, ut ita dicam, et imperio, de
libera liberorum procreatione, de civitate, in qua omnes omnia
communiter possident: ἀλλὰ πέραινε μόνον μήτε δεδραμένα
μήτ’ εἰρημένα πρότερον.

Nullus locus parallelus aut apud alios comicos aut apud
alios scriptores indicari potest, ex quo demonstrari possit
eam politicam et oeconomicam, ut aiunt, doctrinam ab aliis
iam prolatam et defensam esse. Nihil enim curo. sive ver-
siculus aliquis laudatur alicuius poetae, cuius animo tale
quid, in transitu, surrexerat, sive locus apud historicum
aliquem, qui commemorat liberiore vitae conditione uti mu-
lieres apud aliquem populum.

In Ecclesiazusis enim -— comicorum in modum! —- expo-
nitur doctrina accurate coestructa, quod est argumentum
totius comoediae.

Illud φρένα φιλόσοφον vs, 571 nihil indicat. Utique nullus
spectator inde intellegi potuit Platonem eiusque praecepta
de optima republica constituenda derideri. Nusquam id vel
levissime significatur.

Ecclesiazusae Aristophanis annumerandae sunt aliis co-
moediis eiusdem comici, quibus suam de reipublicae statu

