159

rationem, quae intercedit inter Platonem et Xenophontem, deinde
demonstrabimus eodem modo Platonem usum esse Aristophane.
Exempla tantum et paradigmata haec habenda sunt. Noluimus
autem finem imponere huic disputationi antequam indicavimus
saepius Platonem Xenophontis scripta in suum usum convertisse,
neque solum Xenophontis, eius aequalis -— hoc enim nonnullis
etiam dubium esse potest, propterea quod eodem tempore vixerunt -—‚
sed etiam aliorum scriptorum, qui Platonis aetate ad inferos iam
descenderant aut multis annis ante eum scripserunt et obierunt.

De controversia quae agit de Xenophontis Platonisque Conviviis
nunc non disputabimus. Non est quod addamus nostra sententia
Platonem Xenophonteum Convivium perlegisse et secutum esse et
imitatum. Multa multi viri docti de hac quaestione in utramque
partem disputaverunt. Nobis earn tangere hic in animo non est.
Externa, ut ita dicam, argumenta adicere cupimus. Haec enim
quaestio, quae per se fortasse solvi non potest, ex aliarum quae-
stionum comparatione solvenda esse videtur.

g 3. DE HIPPIA MAIORE.

Hoc quoque in dialogo componendo Xenophontem Platoni ansam
et initium et materiem disputandi praebuisse demonstrare cona·
bimur. Simul sic melius intellegetur quaenam ratio intercedat
inter Xen Mem. Ill 8 et Hippiam maiorem.

Primum similitudines sunt contemplandae, inter quas iam statim
haec mirationem movet:

Mem. IV. 4. 5. 1 Hipp. mai. 281 A.

διὰ χρόνον γὰρ ἀφικόμενος J Ἱππίας ὅ καλός τε καὶ σοφός,
ὅἽνῑπίας Ἀθήναζε παρεγένετο τῷ ⁴¹ ὡς διὰ χρόνον ἡμῖν κατῆρας
Σωκράτει κ. τ. λ. l εἰς τὰς Ἀθήνας.

Non forte accidit, opinor, ut apud utrumque scriptorem in
dialogo in quo Hippias cum Socrate disputat illud διὰ χρόνου
occurrat. Alterum alterum legisse iam inde libenter statuamus,
Apud Platonem illud διὰ χρόνου exornatum est et initium fit con-
fabulandi. Plato enim, si semel habet unde proficiscatur, ubertate

