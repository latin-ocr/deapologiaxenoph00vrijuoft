9

antia in vita est inter homines quibus negotia quae ingenio
exercentur, philosophia, artes litteraeque curae sunt, atque eos
quibus quaestum facere et ad honores ascendere summum bonum
videtur.

Qua re minime adstipulor eis qui contendunt non fieri potuisse
ut Socrates superbe et contemptim loqueretur de fabris et
opificibus.

FR. BEYSCHLAG (Blatter f. d. Bayer. Gymn. Schulwesen 1901,
37ster Band‚ pag. 503) Apologiam Xenophonti detrahit cum alias
ob causas tum ob verba allata e ἓξ 29, 30: Mit diesem Worteu
(ἐπὶ τῇ δουλοπρεπεῖ διατριβῇ) hatte er ja das ureigenste Wesen des
Sokrates falschlich dargestellt, seinem Andenken also den schlechte-
sten Gefallen erwiesen und gerade in der schrift, die zu seiner
Verteidigung dienen soll, die Anklagen seiner Gegner geradezu
unterstt'itzt oder doch wenigstens als berechtigt hingestellt.

Affert V. d. Gorg. 491 A. Mem. IV. 4, 6.; Ι. 2. 37. Qui loci
quid sibi velint, frustra quaero,

Aliud enim est cum contemptu dehominum artificiis loqui, aliud in
disputationibus exempla petere e vita quotidiana omnibus notissima
ut auditoribus res luce clarius ante oculos ponatur. Comparationes
illae opificum vitae desumptae quasi necessaria instrumenta et
inseparabilis supellex erant artis dialecticae qualis ea a Socrate
exercebatur, quibus sententias et verba ad communem hominum
captum accommodabat, quibus res disputandas ad simplicissimam
formam redigere solebat quibusque non potuisse carere videtur.
Utique talibus locis non demonstratur prae artibus liberalibus et
philosophia quae hominum animum excolit et exornat ei τὰς
βαναυσικὰσ τεχνάς, licet per se utilissimae sint, non sorduisse.
Socrati quoque illae artes sordidae erant! Alios locos, e quibus
elucet huic communi philosophorum sententiae et Socratem valde
favisse, fortasse etiam aliis hac in re exemplo fuisse, nimis
facile BEYSCHLAG putat amoveri posse, cum, nullis firmis argu-
mentis allatis, confugit ad usitatissimum et decantatum auxilium
non esse Socrati illa dicta sed Xenophonti vel Platoni attribuenda.
Consensus discipulorum nobis potius argumento est sontibus
nostris considendum esse. Loci quos affert hi sunt:

