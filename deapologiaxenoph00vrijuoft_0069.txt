45

gnaret. Toto loco qui de daemonio agit in Apol. Xen. oppugna-
nationem Platonis videre non possum. Apud Platonem video.

l-lac autem de quaestione plura postea in Cap. ΙΙΙ, IV.

Nunc autem alia uos manent. Vereor enim, licet Plato haud
dubiis verbis asseveraverit non adhortari daemonium, ne hac in
re sibi constanter non dicat. In Phaedone 60E somnium nobis
narratur. Iterum atque iterum sapienti nostro visum aliquod
apparebat quod eum adhortabatur, immo persequebatur adhorta—
tionibus. Vocis illius — quam divinam fuisse patet e verbo -
ἀφοσιούμενος —- verba fuerunt: μουσικὴν ποίει καὶ ἐργάζου. Rem
sacram peragere iussus est. Tutius et melius erat non abire i. e.
discedere e vita⁷ priusquam officio se liberavisset.

Nunc autem Phaedrum inspiciamus; 242 C daemonium Socratem
’ flumen transire prohibet: ἥ με οὐκ ἐᾷ ἀπιέναι πρὶν ἂν ἀφοσιώσωμαι.
In Phaedone visum incitat ut versus faciat et Socrates arbitrabatur
ἀσφαλέστερον εἶναι μὴ ἀπιέναι πρὶν ἀφοσιώσασθαι. Videmus isdem
verbis uti scriptorem.

In Phaedone spectrum eum persequebatur adhortationibus et
verba loquebatur e quibus aliquatenus intellegi poterat quid
faciendum esset.

Et in Phaedro? Daemonii quoque vox nonnulla verba edidit?
Loquebaturne illa vox? Ignoramus. Non autem opinor. Nusquam
neque a Xenophonte neque a Platone ullum dictum commemoratur.
Denuntiat‚ sic ut omina vulgaria, et verba quibus eius agendi
vis significatur sunt σημαίνειν, προσημαίνειν, ἐναντιοῦσθαι Est σημεῖον.

Unde igitur scire potuit Socrates expiandum esse sibi peccatum.
Aliis enim apud Platonem loeis, ubi daemonium intercedit, eius-
modi nihil legitur. Secundum Platonem daemonium vulgo prohibet
Socratem facere quod faetmus est. Nil amplius. Sed nunc scit
rem sacram sibi peragendam esse. Hoc igitur daemonium voluit?
Et daemonium eum iussit ἀφοσιώσασθαιῗ) Etenim e verbis ἥ με
οὐκ ἐᾷ κ. τ. λ , si quid video, hoc utique intellegendum est voluntatem
fuisse daemonii ut non abiret priusquam expiavisset. Quomodo
daemonium hoc ei denuntiavit? Ignoramus, Desunt omnia, ut
vidimus, quae sunt interioris notitiae.

Nisi forte — et huc magis inclinat sententia mea —locus

