167

non licet sine firmis argumentis perhibere Antisthenen] a Xeno-
phonte compilatum esse. Utrumque, et Antisthenem et Xenophon-
tem, e Socrate hausisse magis credendum esse arbitror. Joel enim
in libro suo non salis distinxit inter Socratem et Antisthenem.
Demonstrandum ercii} hie Socratis philosophiam finem habere,
hio incipere Antisthenem. Non videtur intellexisse Antisthenem
et cynicorum placita magna ex parte e Socrate esse interpretanda
et ab eo originem duxisse.

Utrum autem levius est et probabilius, unum scriptorem,
se. Platonem, non tamen servilem in modum, ex altero, sc.
Xenophonte, hausisse, an duos, et Platonem et Xenophontem,
ex uno Antisthene?

Utrum gravius est, unum splendidum, elegantissimum, ingeni-
osissimum imitatorem habere, cuius talia propria sunt — sit
venia verbis, saepe imitatio superat exemplar —‚ an duos‘? Neque
solum hac in disputatione de pulchro sed etiam in aliis; non
enim separatim tales similitudines et imitationes sunt tractandae,
sed coniunctim. Duo igitur imitati sunt Antisthenis Apologiam‚
Antisthenis Symposium, Antisthenis Alcibiadem ¹). Hac in re
viri docti — imprimis Joel ——‚ sibi constanter disputare debent.

Paueiora de Antisthene, mea sententia, ad nos pervenerunt,
quam ut ab hoc viro, tanquam ex fonte, Xenophon et Plato
repeti possent.

ξ 4. DE PLATONE ARlSTOPHANIS IMITATORE.

Aristophanem quoque propter fecundissimi ingenii splendidissima
inventa et linguae venustatem et dictionis elegantiam a Platone
assidue et diligenter lectitatum esse docet Olympiod. Vita III:
ἔχαιρε δὲ πάνυ καὶ Ἀριστοφάνει τῷ κωμικῷ καὶ Σώφρονι, παρ’ ὧν καὶ
τὴν μίμησιν τῶν προσώπων ἐν τοῖς διαλόγοις ὠφελήθη· λέγεται δ’ οὕτως
αὐτοῖς χαίρειν, ὥστε καὶ ἡνίκα ἐτελεύτησεν εὑρεθῆναι ἐν τῇ κλίνῃ αὐτοῦ

 

¹) Ut omittam alias permultas similitudines apud Xenophonlem Platonemque
obvias quae non debentur Socrati.

