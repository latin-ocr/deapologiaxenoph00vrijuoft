127

sumus interpretari, quomodo haec accipienda essent: saepe Socratem
¹ sibi inimicitias contraxisse dictis acerbis, neque solum apud Anytum
odium implacabile ortum esse, sed etiam apud Critiam, apud
Chariclem‚ et in universum apud permultos aequales. Vid. Mem.
Ι. 2. 32. Mem. I. 1 3ος Apol. Plat. 37 C.D; Theaet. 151C.Plat.
Gorg. 522 E: ἐάν τέ τίς με ἢ νεωτέρους φῇ διαφθείρειν ἀπορεῖν ποι*
οῦντοι, ἢ τοὺς πρεσβυτέρους κακηγορεῖν λέγοντα πικροὺς
λόγους κ.τ.λ.

Nobis igitur haec narratiuncula, sicut aliae eiusdem generis,
(Xen. Mem. I. 1. 30, I. 2. 32) vera esse videtur et libenter cre-
dimus permultos Athenienses Socrati ipsius acerbitate et morda-
cibus dictis inimicos factos esse.

Privato igitur odio commotus, nostra sententia, Anytus Socratem
accusavit. Non autem incredibile est, immo admodum verisimile,
Anytum arbitratum esse tales homines, qualis Socrates erat, ex
urbe, ex civitate expellendos esse, quippe qui coi·rumperent·iuvenes
et magna rempublicam calamitate afficerent. Partim igitur Anytus
bona fide hac in re agebat. Magis autem exasperatus erat con-
tumeliosissimo Socratis dicto. Περὶ βύρσας παιδεύεινὶ Pater Anyti
in ea arte, ut opinor, opibus, honoribus. auctoritate florebat. Et
illa ars Anyto quoque sua gloria erat. Ecce autem homo sordidus,
philosophus, unus τῶν ἀδολέσχων, de quibus Anytus, homo indu-
strius et laboriosus, cui in opere vita erat, summo cum contemptu
loqui solebat, vocabulo quod est coriarius utitur quasi quodam
convicio! Et tilius illum sordidum philosophum sectabatur neque
patri in eius arte succedere volebat. Corruptus igitur erat ab illo
Socrate. Anytus, homo promptus, rem publicam liberare statuit

illa peste quae totam iuventutem corrumpebat et civitatem
evertebat.

Haec nostra opinio est.

Aliis autem aliud videtur. Inter quos maximus adversarius est
HENRICUS MAmRiUs contra quem pro Xenophonte meo iam saepe
et libenter, neque sine voluptate quadam, pugnavi. Is sine ulla
verecundia locum nostrum condemnat, nimis severe, nimis superbe!
Sine ulla verecundia inquam; ita, et m U* sine ullo argumento.
Ipsius verba haec sunt l.l. 468:

