55

Neque solum haec eo spectant ut Alcibiades progressiones
faciat ad sapientiam et virtutem. Ut verum tutorem decet, vitae eius
et saluti ab eo inde tempore consuluisse Socratem consentaneum est.

Sic ut facta et dicta Socratis (ἐν ἔργῳ, ἐν λόγῳ Apol. 40 A) a
deo per daemonium custodiuntur, ita quoque amici per daemonium
Socratis tuti sunt deorum tutela. Easdem partes egisse daemonium
erga amicos atque ergo ipsum Socratem credibile est. Voluntas
dei Socrati per daemonium innotuit et ei denuntiatur; per dae-
monium deinde Socrates, deo favente, prohibente (vel hortante),
admonebatur ut amicos iuvaret. Quomodo deus aliter amicis pro-
desse potuerit‚ non video.

Itaque summo mihi videor iure coniungere cum daemonio quae
leguntur in Theaeteto 150 D. τῆς μέντοι μαιείας ὁ θεὸς τε καὶ ἐγὼ
αἴτιος, ubi deus et servus vel administer, auctores sunt proges-
Sionis; 150 D. οἷσπερ ἂν ὂ θεὸς παρείκῃ, cf. Tlieages 131 καὶ ἐὰν
μὲν παρείκῃ ἡμῖν sc. τὸ δαιμόνιον, 151 D. ἐὰν γὰρ θεὸς ἐθέλῃς contra
STALLBAUM igitur, acerrimum accusatorem, qui haec scripsit (Pla-
tonis Opera VI. Proleg. ad Theagenn: „Nam in Theaeteto
neutiquam illud docetur ab isto daemonio alios in discendo
esse adiutos alios retardatos, sed hoc potius ostenditur eos
quibus divinitus destinatum sit per Socratis familiaritatem veri
cognitione augeri etiamsi ab eo nihil edoceantur. Itaque ὁ θεός,
qui ibi memoratur, non est Socratis daemonium, sed potius deus,
i. e. sors divina”.

Neque moleste feremus sed potius laetamur „quod eo potis·
simum universa scriptio pertinet (Stallbaum l.l.) ut demonstretur
eventum disciplinae et institutionis Socraticae totum pependisse
ex divina quadani daemonii vi et efficacia qua effectum sit, ut
alii, qui cum eo conversati sint, in studio⁷ sapientiae processerint,
alii nihil bonae frugis in medium attule1·int.''

Virum doctum praeterisse videtur daemonium instrumen-
tum esse tantum, medium, re vera deum onmia efficere, et
per daemonium Socratis et eius amicorum vitam gubernare et
custodire.

Theages vero nulla re ab aliis dialogis differt nisi quod exem-
plis ibi illustratur quod in aliis scriptis translucet et significatur.

