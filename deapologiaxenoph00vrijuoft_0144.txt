120

Ιτιωὶθη tragoediam redolet. Optime igitur apud Xenophontem de
Palamede, quem nemo non in theatro viderat, adhibetur. Contra
apud Platonem Socrates, ipse heros factus, de se met ipso loqui-
tur, ipse scilicet poetis tragicis materiem praebiturus, Utique sol-
lemne illud vocabulum πάθη satis tragicum spirat! Quod Platoni
haud inusitatum erat. Talibus vocabulis ironiam suam exornat,
quod optime videmus fieri in Phaedone 96 A, ubi Plato physicos
ludibrio habet. Praemiltit haec verba: ἐγὼ οὖν σοι δίειμι περὶ
αὐτῶν, ἐὰν βούλῃ, τά γε ἐμὰ πάθη.

Ipsum autem Socratem non sine aliqua ironia de se met ipso,
quasi de quodam heroe tragico, locutum esse, quamquam paulo
ante morte damnatus erat, mihi quidem incredibile est.

Omnia quae sunt ex eo genere ipsi Platoni debentur, qui aliquot
annis post sic loqui potuit aut, quod eodem redit, Socratem ita
loquentem inducere non verebatur.

Quaeritur autem quomodo hi tres loci cohaereant. Primum
statuendum est locos qui in utraque Apologia leguntur consangui-
nitatem aliquam habere; deinde negari non potest locum in Mem.
arte cohaerere cum loco in Apol. Xen. Hoc indicant verba τοῦτον
γὰρ δὴ πάντες ὑμνοῦσιν ὡς διὰ σοφίαν φθονηθεὶς ὑπὸ τοῦ Ὀδυσσέως
&mmmm hisce collatis: ἔτι γὰρ καὶ νῦν πολὺ καλλίους ὕμνους παρέ-
χεται Ὀδυσσέως τοῦ ἀδίκως ἀποκτείναντος αὐτόν ¹).

Non igitur temerarium videri potest a nobis locum in Mem.
cum verbis in Apol. Plat. comparari. Suspicamur igitur Platonem,
antequam Apologiam composuit, non solum Apologiam Xeno-
phontis sed etiam Memorabilia perlegisse et ex eis tanquam
em aridis Annalibus materiam hausisse pulchris, facetis, ingenio-
Sissimis suis fabulis.

Haec quoque quaestio in proximo capite fusius tractabitur.

 

¹) Bis haec a Socrate dicta‘? Non incredibile est Socratem, qui τὰ αὐτὰ περὶ
τῶν αὐτῶν dicere solebat et semper isdem comparationibus et exemplis utebatur,
saepius casus Palamedis commemorasse. Fortasse quoque locus in Apol. Xen.
genuit locum in Mem. et Xenophonti illius loci in mentem venit, cum haec
scriberet, et exemplum ei aptum visum est quod disputationi insereret. Quae
suspicio cum aliis mullis quaestionibus tractanda non indigna videbatur quae
commemoraretur.

