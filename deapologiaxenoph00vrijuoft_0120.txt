96

. οὖν σφόδρα ταῦτα λέγω (item 26οῑ ταῦτα λέγω, ὡς τὸ παράπαν οὐ
νομίζεις θεούς) 1).

Postquam deinde altera pars criminis impietatis sc. crimen
novorum daemoniorum, amolita est, vel potius accusator rogatus
eam reo condonavit — neque Meletus secundum Platonem de
hoc crimine locutus esse videtur, neque igitur reus hoc crimine
se purgat — sequitur altercatio cuius finis liic est: οὗτος γὰρ
ἐμοὶ φαίνεται τὰ ἐναυτία λέγειν αὐτὸς ἑαυτῷ ἐν τῇ γραφῇ, ὥσπερ ἂν
εἱ εἴποι ἀδικεῖ Σωκράτης θεοὺς οὐ νομίζων, ἀλλὰ θεοὺς νομίζων. Dor-
mimus‘? Vigilamus‘? An Plato nos videntes atque vigilantes elu-
dere studet‘? Ita, ut tu ais, res se non habet, Plato. Minime, sed
tu causidicorum vel dialecticorum in modum —- idque satis pue-
riliter — reum tuum inducis pro re nata et ad libitum verba
accusationis mutantem, adversarium facis dicentem et respondentem
talia qualia tibi opus sunt. Sic ut fit in disputationibus dialecticis
dexteritate quadam et versutia disputandi accusatorem sibi ipsum
repugnantem inducis. Neque mehercle in accusatorum libello, ut
tu ais, haec contradictio legitur, sed postquam a te omnia huc
atque illuc versata et inversa et mutata sunt; neque haec omnia
sunt rei iocantis — καίτοι τοῦτό ἐστι παίζοντος — sed scriptoris
posterioris qui, nulla veritatis cura habita, hoc tantum agit ut
accusatores ulciscatur, ludibrio eos liabens et demonstrare conatur
nimis ridiculam totam illam accusationem esse quam utquis serio
eam refellat. Sed tu non optime haec composuisti. Qui, intentus
spectator, acriter intuetur, omnia tua furta et artificia animadvertit.
Neque te inconstantissime loqui ignoramus, quippe qui 27 B 28 A
denuo ad primam accusationem i. e. accusationem a te nondum
mutatam, refugias, ut demonstres admodum ieiunum esse Socratem
accusari atheismi. Praestigiator es Plato. sed occultiorem te esse
oportet et melius fraudes tegere. Videmus enim quomodo in apo·
logia tua componenda agas.

Defensionem autem nobis non exhibes. Plato.

Socrates tuus non demonstravit se deos patrios colere.

Socrates tuus non defendit daemonium suum.

³) Ut vera videantur quae dixit, saepius tales affirmationes adduntur: e. g.
APOl. 33 C. πᾶσαν ὑμῖν τὴν ἀλήθειαν ἐγὼ εἶπον.

