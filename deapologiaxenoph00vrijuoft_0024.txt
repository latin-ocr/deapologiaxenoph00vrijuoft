XX

. fortasse est sententia et inaudita et odiosa! Eiusmodi iudicio in
maximam me venturum esse invidiam, tale crimen viris doctis
invidiosissimum futurum esse non ignoro. ln paragrapho secunda
quarti capitis (quo vide) ca diximus quae nobis dicenda videbantur
de hac nostra impietate. Itaque hoc loco lectoribus haec tantum
videntur a nobis esse praecipienda:

Veritas est quam explorare volumus nulla admiratione, nulla
religione, nulla pietate impediti. Quae si postremum, exploratione
ad finem perducta, admiranda, veneranda, adoranda erit, admira-
bimur, venerabimur, adorabimus. Risum autem movet semperque
movebit is qui loquitur de immortali et divina pulchritudine
alicuius scripti neque tamen id perspectum et penitus cognitum
habet, sed extremis, ut dicitur, digitis tantum id attigit. Qui verum
et historicum Socratem indagare vult, simul inquirere debet qualis
scriptor fuerit Plato, ut recte separari possit quid magistri quid
discipuli fuerit. Qua in exploratione et inquisitione non auctoritate,
non reverentia, non religione, non pietate retinebimur quominus id
statuamus, nulla scriptoris habitaratione, quod Ratio nobis suadeat.

Platonem esse aliquatenus imitatorem et plagiarium! Accusatio
gravissima quae, ne calumnia sit, firmis argumentis est compro-
banda. Nos nonnulla argumenta attulimus. Alia sunt inquirenda
et conquirenda. Quam ob rem viros doctos rogamus ut huic
quaestioni, quae a nobis non soluta ¹), sed tantum instituta est,
operam dare non dedignentur. Non recusabunt. Imprimis eos, qui
Platonem quasi quendam deum philosophorum adorant et vene-
rantur, ardenti studio eum ab eiusmodi ignominia tueri et hanc
maculam, qua eum aspersi, auferre velle suspicor. Primum igitur
diligentissime, sat scio, indagabunt et explorabunt‚ quatenus vera
sint talia crimina et accuratissime investigabunt quae ratio inter-
cedat Platoni cum aliis scriptoribus et poetis qui ante eum aut
eius aetate floruerunt.

Nos quoque, ἂν θεὸς ἐθέλῃ, calculum adicere conabimur.

Scribebam Noviomagi mense Novembri Mcuxix.

¹) ln extrema dissertatione gravissima quaestio, quae pluribus dissertationibus
disputandi materiem praebere potest, funditus tractari neque solvi poterat.

