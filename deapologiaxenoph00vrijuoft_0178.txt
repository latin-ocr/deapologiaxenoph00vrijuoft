152

perfectum, irascuntur aut moestissimo dolore percutiuntur. Hoc
autem solacio fruantur, hac cogitatione se consolentur ne Solem
quidem. qui totum mundum illustrat, esse sine maculis, Platonem
igitur, Alterum Illum Solem talia non nimis dedecere.

At nobis (noli me scurrilem putare, o candide lectorl) amicus
quidem Plato, sed magis amica veritas. Τοιοῦτός τίς εἰμι, οὐ κομψὸς
ἀλλὰ συρφετός, οὐδὲν ἄλλο φροντίζων ἢ τὸ ἀληθές.

Hoc igitur est quod rogamus; semelne tantum peccavit Plato?
Semelne tantum alienis se coloribus adornavit, vel. ut verbis
minus odiosis utar, unane Apologia Xenophontea perlecta com·
pluria memoria retinuit, quae deinde, utpote idoneam materiem
nactus, suae Apologiae insereret, suo pulcherrimo ornatissimoque
aedilicio adhiberet? An proprium hoc est Platonis avide arripere
aliunde quae ei placeant quaeque scite adhibere possit? Hoccine
saepe eius meritum est quod materiam aliunde sumptam copia,
elegantia, luxuria quadam cogitationis plane reformavit, cum
orationem suam suis ipsius et aliorum inventis, sententiis, dictis,
facetiis exornaret atque illuminaret? Interpretandusne saepe est
ex aliorum libris, scriptis, sententiis, locutionibus, verbis? Non
alienus fortasse erat ab iis quae ab aliis facete, acute, ingeniose
dicta erant (Gallicumz l'esprit des autres). Quodsi demonstrare
potuerimus Platonem non solum Apol. Xen., sed etiam aliis
eiusdem auctoris vel aliorum scriptorum scriptis usum esse. tum
simul corroboraverimus sententiam nostram de ratione quae inter-
cedit inter Apol. Xen. et Plat. Apol. Ut tamen recte intelllegatur
quid sibi velit hoc caput quidque de Platone scriptore sentiam,
comparatio nobis utilis erit.

Vergilius Maro, ‘summus Romanorum poeta et unus omnium
suavissimus, mirificus et pulcherrimus fructus est, quem tota anti-
quitas enutrivit atque educavit. Singulares enim illos versus melle
dulciores non omnibus partibus ex uno suo ipsius ingenio pro-
creavit. Alumnus fuit omnium fere poetarum et scriptorum, qui
ante eum per longam saeculorum seriem floruerunt. Eorum lite-
rarum monumenta penitus cognita habuit. Homerus, Hesiodus,
poetae tragici, poetae Alexandrini, philosophi, Romanorum poetae,

