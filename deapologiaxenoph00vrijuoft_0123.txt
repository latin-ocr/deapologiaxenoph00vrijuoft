99

Ubi ergo legimus 25ss ἢ τούναντίον τούτου πᾶν εἷς μέν τις ὃ
βελτίους οἷός τ’ ὢν ποιεῖν ἢ πάνυ ὀλίγοι, οἵ ἱππικοί, nobis illud εἷς
non iam mirum videtur. Subest enim haec cogitatio: Socrates
solus homines educare potest.

Videmus omnia haec optime decurrere, si de Socrate disputando
et interrogando iuvenes depravante accipimus. Sin autem depra-
vatio illa ex Socratis impietate nasceretur, primum tota illa
reductio ad absurdum ridicula fieret. Etenim Meletus tum respon-
dere posset: Ita Socrates, tu solus, tu enim deos patrios non
colis, tu iuvenibus persuades ut te imitentur. Neque Meletus
ridendus esset, sed Plato propter ineptam illam ironiam. Deinde

comparatio illa equorum male apposita esset.
¹ Meminerimus autem haec legi antequam crimina contaminata

sunt (26 Β).

Non solum autem in Apologia permixta sunt et coniuncta
crimina. In dialogo, cui titulus Euthyphron, similia leguntur, 3A.
καί μοι λέγε, τί καὶ ποιοῦντά σέ φησι διαφθείρειν τοὺς νέους; Socrates
respondet: ’Ἁτοπα, ὦ θαυμάσιε, ὡς οὕτω γ’ ἀκοῦσαι, φησὶ γάρ με ποιη-
τὴν εἶναι θεῶν, καὶ ὡς καινοὺς ποιοῦντα θεούς, τοὺς δ’ ἀρχαίους οὐ ’
νομίζοντα ἐγράψατο τούτων αὐτῶν ἕνεκα, ὥς φησιν.

Hoc quoque in dialogo confuse loquitur Plato, neque bene omnia
cohaerere mihi videntur. Ubi enim, 2 C, legimus: τὸ γὰρ νέον ὄντα
τοσοῦτον πρᾶγμα ἐγνωκέναι οὐ φαῦλόν ἐστιν. ἐκεῖνος γάρ, ὥς φησιν, οἶδε
τίνα τρόπον οἱ νέοι διαφθείρονται καὶ τίνες οἵ διαφθείροντες αὐτόυς,
haec, opinor, nonnisi de educatione, vera et falsa, recta et per-
versa, accipi possunt. Ironice Socrates Pl. miratur Meletum iuvenem
vidisse et intellexisse rem, artem, omnium difficillimam (mente
supplendum: παιδείαν). [mpietatem autem alicuius animadvertere
haud ita difficile est. Daemonium praeterea omnibus hominibus
notissimum erat, Apol. 32C. Ubi igitur in verbis sequentibus
opponitur Meletus sapiens et prudens Socratis stultitiae, haec
ἶ sensu cassa essent, si significarent: Socrates deos non colit,
iuvenes idem docet, haec est eius stultitia, non enim videt eos
¹ sic depravari; Meletus hoc vidit et intellexit, homo sapiens, non
ζ enim ignorat sic iuvenes corrumpi.

