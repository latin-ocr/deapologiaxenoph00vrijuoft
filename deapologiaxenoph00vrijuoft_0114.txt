90

'proferre posse. Apud Xenophontem non tam verbis sed factis pugna-
tur: σὺ δὲ εἰπέ, εὶ τινα οἶσθα ὑπ’ ἐμοῦ γεγενημένον ἢέξ εὐσεβοῦς ἀνόσιον
ἢ ἐκ σώφρονος ὑβριστὴν ἢ ἐξ εὐδιαίτου πολυδάπανον ἢ ἐκ μετριοπότου
οἰνόφλυγα ἢ ἐκ φιλοπόνου μαλακὸν ἢ ἄλλης πονηρᾶς ἡδονῆς ἡσσημένον.

Quae deinde sequuntur omnia sunt verba serio dicta. Haec
causa capitalis per ioca apud Xenophontem non agitur, hominum
naturae convenienter capitis hoc periculum per seria effugere studet
Socrates; quodsi quis dixerit interventione daemonii eum non
ignorare mortem instare sibi, tamen eum non decet ludere et
accusatorem tam diu, ut est apud Platonem, ludibrio habere, sed
vultu serie composito vitam suam et opus et studium defendere
innocentiamque. In extrema morte nimia ironia in reo, nimia
iocatio displicet, neque veri simile est Socratem in defendendo
lascivia quadam usum esse irridendi et iocandi.

Haec causa est quod Socrates Platonicus nobis minime probatur.

Primum hoc statuendum est, non eundem Socratem a Platone
nobis nunc ante oculos poni, non illum hominem caute et timide
causam defendentem divina mente imbutum, sed, ficta callide
altercatione, cum accusatore iurgia exercentem, velut si ille puer
esset quem quis ad libitum ludibrio habere posset.

Nonnihil interest inter Socratem iudices alloquentem, ante iudi-
ces causam suam defendentem, et Socratem qui non serio sed
per iocum accusatori illudens illius inscitiam et imperitiam demon-
strare studet (27 A καίτοι τοῦτο ἐστι παίζοντος.).

Adversus Meletum Socrates Platonicus lascivia quadam se
iactat, tanquam vetus in arte disputandi gladiator, qui tironem
per ludum et per iocum devinci posse arbitratur. Nos autem nobis
videmur identidem ipsum Platonem audire, ubi Meletum illudit hisce
vocabulis 24 B: πρὸς δὲ Μέλητον τὸν ἀγαθόν τε καὶ φιλόπολιν, ὥς
φησι, πειράὰομαι ἀπολογεῖσθαι, 240 καί μοι, δεῦρο, ὦ Μέλητε, 25C
ὦ πρὸς Διὸς Μέλητε, ὦ τάν, 260 ὦ θαυμάσιε Μέλητε. Talis enim
irrisio magis decet scriptorem posteriorem vel philosophum, qui
cum amicis de aliqua quaestione iucundissime disputat, ipsum
Platonem puta, quam reum. Qui capitis accusatus vitam defendit,
in eum eiusmodi sermo irridens non cadit. Plato autem non tam
crimina dissolvere studebat quam acerba irrisione demonstrare

t

