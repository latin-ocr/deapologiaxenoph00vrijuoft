34

, dimicatio capitis! —, dexteritate quadam praestigiatorum Plato
nobis rem sic tradit et elficit ut Meletus, qui quasi rusticus quidam
inducitur, immutet accusationem et contendat reum omnino nullos
deos colere. Haec autem nova et mutata accusatio deinde a reo
impugnatur vel potius ridetur. Crimina propia non diluuntur,
non refutantur. Non demonstrat Socrates Platonicus se colere
deos patrios. De novis daemoniis verbum nullum. Neque serio
rem tractare videtur reus. Per iocum Meletum ad incitas redegit,
quod ab ipso Platone affirmatur 27 A: καίτοι τοῦτό ἐστι παίζοντος.
Haec, quae in Platonis Apologia legitur, gravis argumentatio
non est, neque vera Apologia. Videtur Platoni non tanti fuisse,
cf. 28 A: Ἀλλὰ γάρ, ὦ ἄνδρες Ἀθηναῖοι, ὡς μὲν ἐγὼ οὐκ ἀδικῶ κατὰ
τὴν Μελήτου γραφήν, οὐ πολλῆς μοι δοκεῖ εἶναι ἀπολογίας, ἀλλὰ ἱκανὰ
καὶ ταῦτα.

Sic loqui potest historicus vel scriptor posterior qui talibus
iocis et fictis et commenticiis disputationibus demonstrare vult
quam insulsa et ieiuna tota illa accusatio fuerit. Iudices autem
eiusmodi altercatione, quae simillima est disputationi dialecticae,
contentos fuisse, non est admodum credibile. Inde quoque factum
est ut 32 C. D. demum, in alia disputatione, daemonium comme-
moraretur. Secundum Platonem ergo hanc accusationis partem ne
attigit quidem Socrates

At, dixerit aliquis, quae causa erat quod reus accusatorem de
accusatione interrogaret? Num dubiis verbis scriptus erat libellus?
Quid sibi vult illud εἰπὲ ἔτι σαφέστερονῬ Fusius haec tractabuntur
in capite tertio, quoniam cum aliis multis rebus haec quaestio
cohaeret. Hoc autem loco iam statim hoc responsum dabitur:
Meleto, accusatori, nulla obscuritas verborum obici potest. Verba
quibus accusatio scripta erat, luce clariora fuerunt. Illud εἰπὲ ἔτι
σαφέστερον e. q. s. a Platone mutandi et fingendi causa additum.
“Sic autem transitus paratur ad sequentem disputationem dialecti-
cam. Non ab accusatoribus hanc rem attingere Socrates Platonicus
coactus est, sed sua sponte onus sibi impositum gravius reddidit,
cum sine ulla iusta causa interrogaret accusatorem de accusatione
quae haud dubiis verbis scripta erat. Unde factum est ut opera
et culpa ipsius rei accusatio et crimina aucta sint - conglutinata

