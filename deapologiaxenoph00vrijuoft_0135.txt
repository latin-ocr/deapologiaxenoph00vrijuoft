111

30 E.) ipsi vero inquirendo operam darent, Ratione Duce in vita
omnia peragerent, quae ratione duce peragenda sunt. Et quamquam
διαλέγεσθαι et συνεῖναι et συνδιατρίβειν non idem est atque arten]
pecunia tradere, omnia eo redibant. ut iuvenes, qui eius consue-
tudine fruerentur, eius quaestiunculis responsa dare sustinerent
(Plat. Alcib. 127 E. Ἀλ. Τί οὖν τὸν αἰσθόμενον χρὴ ποιεῖν, ὦ Σώκρα-
τες; Σωκ ἀποκρίνεσθαι τὰ ἐρωτώμενα κ.τ.λ.), in philosophia morali
(Aulus Gellius XV. 20. 4) et ad dicendum atque agendum insti-
tuerentur (Mem. IV. 5. 1. πρακτικωτέρουςς IV. 6. Ῑ.ὄιαλεκπικωτέρους;
IV. 3. l. λεκτικοὺς καὶ πρακτικούς). Optimum exemplum Alcibiades
et Critias praebuerunt, Mem. Ι. 2. 15—16.

Philosophia enim intellectus humanus atque ars dicendi exco-
luntur, quae nos, si non in omnibus, attamen permultis in rebus
adiuvare possunt. Totus liber tertius Memorabilium hoc nos docet.
Immo artifices quoque ea intellegentia iuvantur (Mem. ΙΙΙ. 10).

Quamquam ne Platonicus quidem Socrates omnem sapientiam
videtur sibi denegare, cf. Plat. Ap. 20 D. διὰ σοφίαν τινὰ τοῦτο τὸ
ὄνομα ἔσχηκα. ἥπερ ἐστὶν ἴσως ἀνθρωπίνη σοφία. Cf. Mem. Ι. 1. 11;
I. 218, περὶ ἀρετῆς καὶ τῶν ἄλλων ἀνθρωπίνων. Quae cum ila sint,
disputationem nostram apte conficere et absolvere possumus.
Cardo rerum hic est, quod Socrates palam confitetur παιδείαν
vitae suae opus atque studium fuisse. Hanc autem confessionem
falsam esse atque veritate indigere nemo iam contendet. Quod
autern liberrime suam de vita sua sententiam profert, quod aperte
atque ingenue illa confitetur. hoc non respondere aiunt Socrati
Platonico. Meminerimus autem in Apologia Xenophontea acerbum
nostrum Socratem ab adversariis quasi leonem quendam lacessi-
tum, omni dissimulatione atque ironia remota, ex animisententia
et liberrimum in modum causam suam defendere. Quid est igitur
quod miremur? An, quominus haec ita dicta esse sumamus,
retineri nos patiemur verbis illis apud Platonem obviis, ubi bellus
ille Socrates — atque numquam non facetus ——— dissimulationis
plen-us atque ironiae, negat se quicquam sapientiae habere (Ttieaet.
150 C)‘? Nostra sententia is, qui pertriginta vel quadraginta annos
τὰ αὐτὰ περὶ τῶν αὐτῶν λέγει, non sine aliqua scientia vel sapientia
esse potest, quod optime illustratur hisce verbis ex Apol. Xen.

