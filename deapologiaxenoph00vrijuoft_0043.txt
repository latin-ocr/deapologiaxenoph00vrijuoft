19

asperitas ei cum Stoicis communis erat Hunc Socratem, qui adeo
fanatice sententiam protulit, superbum, acerbum saepe fuisse,
non est quod miremur. Eundem autem urbanum in modum, immo
elegantissime, quasi subtilissima quadam ironia indutum, cum
hominibus potuisse colloqui. et ex Xenophonte (ubi e. g. cum
scorto, cum Euthydemo confabulatur et disputat), et ex toto
Platone novimus. Alterum viri docti summopere laudant, alterum
'detestantuin atque adeo videre nolunt.

ξ 6. DE SOCRATIS IN APOLOGIA XENOPHONTEA SUPERBIA.

Etenim qui alios homines tam acerbe vituperat. nonne semet
ipsum extollit? Nonne haec est magniloquentia indirecta quidem,
ut aiunt, et obliqua, sed tamen eius modi ut appareat quam
vehementer Socrati persuasum sit illos homines errare, seseque
rectam veri inveniendi viam ingressum esse‘? Qui de adver-
sariis loquitur talibus vocabulis ipSe insolentiae accusari potest.
Haec omnia autem consentiunt cum eis rebus, factis dictis·
que, quae aliunde de eo notae sunt. Hominem qui ne tran-
versum quidem digitum a veritate, ab officio discedere solebat,
singulari contumacia, cuius vitae Ratio Regina erat inexorabilis
atque surda, cuius καρτερία, ἐγκράτεια, αὐτάρκεια, sordida vestis
(Arist. Aves. 1282), alia ex eo genere, proverbii loco laudantur,
qui mortem in pugna non timebat, Fanaticum iusti et aequi,
Ascetam, ut ita dicam, cuius facta adaequabant dicta, talem
hominem liberrimum saepe in modum locutum esse, verisimillimum
est. Άνυπόδητον nostrum et ἄλουτον deinde non, sicut Platonem,
magistrum elegantiarum fuisse neque urbanitatem tanquam deam
coluisse sed magis veritatem et libertatern amicas habuisse luce
clarius est. Μυώψ erat, ut in praeclaro loco apud Platonem
legimus (Apol. 30E ἐὰν γὰρ - προσκαθίζων) Stimulabat homines
et eos pungebat παίζων et σκώπτων. Lacessivit eos et provo-
cavit et saepe eius verba aculeum babuerunt ad animum iuve-
num incitandum. Permulti qui provectiore erant aetate contu-
meliarum aculeos molestissime ferebant. Ubi autem fortiter et

