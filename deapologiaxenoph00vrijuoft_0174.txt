148

’ solum in colloquio cum Hermogene dicta essent. sed etiam ante
iudices, cum causam diceret, ea omnia, opinor, et in aliis apologiis
commemorata essent, et omnis causa scribendi concidisset Xeno·
phonti atque evanuisset.

Haec igitur opinio statim 1·eicienda; eandem ob causam Apol.
Plat. nondum scripta esse potuit. Unum igitur reliquum est ut
sumamus, sc. id quod iam in capite tertio indicavimus, Platonem
Apologia Xenophontea tanquam fonte usum esse.

Ο. Tertius adversarius est M. WETZEI„ qui perhibet similia
ipsi Socrati deberi l. l.: „Alsob diese „Beruhrungspunkte'’ sich
nicht sehr einfach daraus erklarten, dasz sie auf eine gemeinsame
Quelle, namlich auf Sokrates selbst, zuriflckgehen''.

Neque haec sententia mihi probari potest:

l) Illud Hermogenis cum Socrate colloquium aliis scriptoribus
ignotum fuisse videtur. Neque talia a Socrate ante iudices dicta
erant, Hoc proprium erat Xenophontis. Fac autem Platoniquoque
haec innotuisse. Tamen eius Apologia nondum in lucem prodiisse
putanda est. Xenophon enim ridiculus fieret, si denuo iteraretquae
in alio scripto (Apol. Plat.) iam legerentur, quamquam in prae-
fatione praedixerat nova se collaturum esse. Confugiendum igitur
erit, si Wetzelium sequemur, ad hanc coniecturam: Apol. Xen.
et Apol. Plat. eodem tempore scriptas esse, utique Apol. Platoni·
cam non prius publici iuris factam esse.

Haec autem opinio mihi videtur nimis longe petita et quaesita.

2) Accedit hoc quoque.

Quodsi Xenophon et Plato e communi fonte hausisse putandi
sunt, similiaque ipsi Socrati debentur, non intellego, quomodo
interpretandae sint similitudines, quae exhibent verba quae non
sunt dicta ab ipso Socrate, quae igitur non debentur Socrati,
neque ad eum tanquam ad communem fontem referri possunt, e. g.
illud καταψήσαντα αὐτοῦ τὴν κεφαλήν, quod legitur Ap. Xen. 28 et
Plat. Phaed. 89ss et illud ἱλαρῶς vel ἵλεως quod invenitur apud
utrumque, Apol. Xen. 33 et Phaed. Plat. 117 Β. Non ignoro

