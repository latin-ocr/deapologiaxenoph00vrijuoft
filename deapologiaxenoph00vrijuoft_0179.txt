153

eius ingenium aluerunt. Poeta doctus erat, vel, ut cum Horatio
loquamur, assidue circumvolabat
et apis Matinae
more modoque
grata carpentis thyma per laborem
plurimum circa nemus uvidique
Tiburis ripas operosa [nont] parvus
Carmina fingebat.

Ad illos flores varii coloris et suci plenos iterum atque iterum
ventitabat, singulosque supervolitans ex iis sucum sugebat. Inde
fiebat mel et hi fuerunt eius versus quibus dulciores non novi.
Fuit enim vir qui solitudines captabat. Intellegebat et sentiebat,
ut est apud Tacitum, „si dignum aliquid elaborare et efficere
vellet, relinquendam esse conversationem amicorum et iucundi-
tatem urbis, deserenda officia, in nemora et lucos esse secedeiiduni''.

Ibi flumina amabat silvasque „inglorius’'‚ literis deditus. Neque
vita hominum urbana eius ingenio alimentum et materiem praebuit.
Hausit ea ex libris atque e rustica vita agricolarum, quos nimium
fortunatos praedicabat „sua si bona norint''. Ex iis res humanas
cognovit. Sicut aliis poetis et scriptoribus, imprimis scenicis,
vita urbana est uberrimus fons, ex quo in perpetuum iis profluit
nova scribendi materies, ita Vergilius ex libris atque ex natura
verba. similitudines, sententias et quasi quandam divinam mentis
incitationem petivit.

Viri docti autem, optimi exploratores et imitationum venatores,
microscopica, ut ita dicam, inquisitione similitudines, quae latebant,
investigaverunt. Neque res eis male cedit. Sunt editiones car·
minum Vergilianorum instructae tabellis, quae exhibent locos
quos Vergilius aliis poetis et scriptoribus debet. Nobis eam ob
causam divinus poeta minus carus non est. Novimus enim eius
vivendi et scribendi rationem. Neque enim floribus vitio tribuimus
quod materiem et alimentum e terra et ex aere exsorbent, neque
apibus quod >sucum ex floribus ducunt, dummodo novum aliquid
exsistat neve sit servilis mutuatio sed splendida mutatio.

Qualis autem Vergilius inter poetas, talis inter philosophos Plato.

Non est quod moneamus lianc comparationem aliquatenus clau-

